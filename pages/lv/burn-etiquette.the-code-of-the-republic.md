---
typora-root-url: ../static
---

DeJā etiķete — Rafa Republikas kodekss

<span style="color:#77011e;">**<u>Dāvināšana</u>**</span>

Mūsu kopienas ekonomika balstās dāvināšanā, nevis bartera darījumos vai naudas apmaiņā. Mēs dāvinām savu laiku, pūles un resursus, jo dāvināšana rada labu sajūtu. Mēs dāvinām no sirds, negaidot neko pretī.

<span style="color:#77011e;">**<u>Nost ar komerciju</u>**</span>

Mēs no saviem pasākumiem esam izslēguši jebkādus komerciālus darījumus. Mēs patērētāju kultūras vietā izvēlamies līdzdalības un dalīšanās prieku. DeJā ir vieta, kur nekas netiek pārdots vai mainīts. Te neatradīsiet ne tirgotājus, ne veikalus, ne preces. Mums nav sponsoru. Mēs neizmantojam reklāmu vai jebkāda veida mārketingu. Atbrīvojoties no komerciāliem darījumiem, mēs iedrošinām sadarbību starp cilvēkiem.

<span style="color:#77011e;">**<u>Sadarbība</u>**</span>

DeJā dzimst sadarbībā un kopīgā radīšanā. Mūsu kopienas spēks ir kopīgas darbošanās rezultāts. Tu esi aicināts dalīties ar savām prasmēm un pielietot savu radošumu. Mēs sanākam kopā, lai dalītos ar savu aizraušanos un lai mācītos viens no otra.

<span style="color:#77011e;">**<u>Piekrišana</u>**</span>

Izrādi cieņu un prasit pirms ej tālāk.  Vienmars.  Neskatoties. uz to, vai tas ir priekš bildem apskāvieniem, ēdiena, masāžas, seksa, kritikas vai pēdējā cepuma.  Komunikācija ir labākais lubrikants.

<span style="color:#77011e;">**<u>Pašizpausme</u>**</span>

Izbaudi brīvību izpaust sevi, nebaidoties no apkārtējo vērtējuma vai nosodījuma! Tava unikālā  personība ir viena no daudzajām dāvanām, ko tu vari sniegt mūsu kopienai. DeJā ir iespēja sevi brīvi izpaust, taču neaizmirsti cienīt apkārtējo tiesības. Dari, ko vēlies, kamēr vien tu neaizskar citus un  nenodari nevienam pāri.

<span style="color:#77011e;">**<u>Katrs māca citiem</u>**</span>

Lai mūsu kopiena augtu un saglabātu savu  iekšējo kultūru, mēs aicinām esošo kopienas biedrus integrēt jaunpienācējus DeJā pasākumā. Mums visiem ir prasmes, ar kurām varam dalīties. DeJā ir iespēja gan mācīties, gan mācīt citus. Mēs esam atbildīgi par laba piemēra rādīšanu tiem, kurus ielūdzam. Mēs esam atbildīgi par jaunu biedru ievadīšanu DeJā kopienā.

<span style="color:#77011e;">**<u>Atvērtība</u>**</span>

Mēs pieņemam katru tā, kā mēs paši vēlētos tikt pieņemti – ar cieņu, iejūtību un toleranci. Taču, ja tu klaji neievērosi mūsu kodeksu, tu tiksi publiski nokaunināts.

<span style="color:#77011e;">**<u>Esi klātesošs</u>**</span>

Neiznieko tagadni! Esi klātesošs un tver mirkli, kamēr tas nav pagājis! Tas ir viss, kas mums ir, tāpēc izmanto to efektīvi. Daudzējādā ziņā tūlītēja pieredze ir vissvarīgākais mūsu kultūras vērtību elements.

<span style="color:#77011e;">**<u>Patstāvība</u>**</span>

Tu esi par sevi atbildīgs – garīgi, fiziski un emocionāli. Mēs mudinām dalībniekus atklāt savus iekšējos spēkus un resursus un izmantot tos.  Tas nozīmē paļauties uz sevi, būt pašpietiekamam un būt atbildīgam par savām vajadzībām, drošību un komfortu. Citi dalībnieki var tev palīdzēt un dalīties ar dažādām lietām, bet nepaļaujies uz to. Atbrauc sagatavojies. Tomēr, ja nepieciešams, noteikti vērsies pēc palīdzības pie apkārtējiem. 

<span style="color:#77011e;">**<u>Līdzdalība</u>**</span>

DeJā pasākumā nav pasīvu skatītāju!  Iesaisties! Šis ir mūsu kopienas pamats. DeJā nav nekas vairāk, kā tas, ko mēs paši izveidojam. Mūsu katra ieguldījums ir vērtīgāks nekā varētu šķist. Mēs esam dar-o-krātija, kas nozīmē – ja tu redzi vai saskati kaut ko, kas jāizdara: ej un izdari to.

<span style="color:#77011e;">**<u>Kopiena</u>**</span>

Mēs esam daudz un dažādu cilvēku kopums, kas sastāv no pašpietiekamiem indivīdiem, kuri rūpējas viens par otru. Mūs vieno tolerance, labvēlība, radoša darbība un cieņa. Mēs ticam, ka DeJā var savest kopā šādus cilvēkus un veicināt pozitīvas izmaiņas sabiedrībā, kā arī veidot pamatu ilgstošai draudzībai.

<span style="color:#77011e;">**<u>Vide</u>**</span>

Šis ir pasākums, kas aiz sevis neatstāj nekādu ietekmi uz apkārtējo vidi. Mūsu kopienā valda dziļa atbildības sajūta attiecībā uz mūsu vidi. Mēs esam apņēmušies neatstāt nekādas fizisku ietekmi vai bojājumus. Mēs satīrām pēc sevis, un aizejot atstājam tikai pēdu nospiedumus. Ja vien iespējams, vietas, kur tiekamies, mēs atstājam labākā un skaistākā stāvoklī nekā tās bija pirms ieradāmies. "Neatstāj neko aiz sevis" stils.