---
typora-root-url: ../static
---

Brīžiem varētu likties, ka DeJā ir paredzēts tikai skaļiem, pašpārliecinātiem un ekstravertiem cilvēkiem. Satikt tik daudz jaunus cilvēkus var šķist mokoši, ja esi kautrīgs vai nedaudz intraverts (aptuveni 25% DeJā populācijas), un tādā gadījumā būs viegli justies atstumtam. Vai varbūt visa vienkārši šķitīs pa daudz, ja nejutīsies savā elementā.

- Atceries: nav pareiza vai nepareiza veida, kā izbaudīt DeJā.
  - Negribi pliks lekt pāri ugunskuram? – Nedari to.
- Varbūt DeJā priekš tevis būs zvaigžņu vērošana un dziļas sarunas ar draugiem, nevis milzīga ballīte. Un tas ir pilnībā OK ;
- Mēģini pavadīt kādu dienu pārdomājot savu pieredzi, veltot laiku sev;
- Nedomā, ka tev visu laiku jābūt maksimāli aktīvam;
- Nesalīdzini savu pieredzi ar citu pieredzēm un dari to, kas der tieši tev;
  - Iespējams tev vajadzēs katru dienu nedaudz laika (vai daudz laika) pavadīt vienam vai vienkārši klusākā vietā.
  - Atrodi klusāku vietu un izbaudi savu DeJā.
- Ne visi, kas dodas uz DeJā ir traki ballētāji – daudzi dod priekšroku dienas aktivitātēm un pa nakti guļ;
- Pazīsti sevi un izproti savas vajadzības. Dari to, kas TEV patīk;
- Ja tu jūties īpaši nomākts, nāc aprunāties ar kādu no sagaidītājiem, kuri ir pieredzējuši, draudzīgi un īpaši spējīgi uzklausīt tos, kuri jūtas nomākti;
- Atpūties kārtīgi, uzmani savu vielu patēriņu un neaizmirsti regulāri dzert ūdeni;
- Nebaidies izmēģināt jaunas lietas. Šī ir ideāla vieta, kur atklāt ko jaunu un eksperimentēt;
- Esi atbildīgs par savu labsajūtu.



<span style="color:#fdb913;">**<u>Satikšanās ar citiem DeJā-niešiem</u>**</span>

Jaunu cilvēku iepazīšana ir viens no labākajiem DeJā aspektiem, taču dažiem tas ir vieglāk nekā citiem. Īpaši ņemot vērā, ka liela daļa DeJā-niešu jau pazīst viens otru. Laimīgā kārtā ir daudz veidu, kā justies integrētākam.

- Viens no labākajiem veidiem, kā iepazīties ar jauniem cilvēkiem, ir brīvprātīgais darbs .
  - Darbošanās komandā kopējam mērķim ļauj tev iepazīt daudz dažādus cilvēkus bez vajadzības atrast veidu, kā iesākt sarunu, turklāt tajā pašā laikā ieguldot pasākumā.
  - Celtniecības un novākšanas fāze ir viena no labākajām iespējām to darīt. Apskati radīšanas sadaļu, lai uzzinātu vairāk.
- Darbnīcas (workshopi) ir lieliska vieta, kur iepazīt jaunus cilvēkus ar līdzīgām interesēm. It īpaši, ja pastaigājies vienatnē;
- Tava nometne ir dabiska vieta, kur iepazīt jaunus draugus;
  - <span style ="color:#77011e;">Nenobīsties</span> no tā, ka visi visus pazīst – DeJā ir viena no draudzīgākajām vietām, kāda vien var būt. Tāpēc droši pievienojies.
- Labi jautājumi ir noderīgs veids, kā sākt sarunu ar cilvēkiem, ja jūties nervozs.

